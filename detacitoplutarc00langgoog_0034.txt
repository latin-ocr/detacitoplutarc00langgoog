30

in talibus rebus et dictis referendis, quae aliquid novitatis
haberent, studia hominum excitarent, curiositati inservirent,
. qualia multitudo amat. Ita illa, quae ad mortem Galbae et
Othonis pertinent, probabile est actis diurnis latius enarrata
et vulgata etiam in libros scriptorum, qui in his rebus mire
‘consentiunt, transisse« Quam sententiam Hirzel firmis
argumentis non probavit3 nam e loeis ab eo allatis ·(Tac.
ann. XVI 22 et Plin. ep. Vll 33) et inde, quoda Cassio
Dione quoque acta diurna nonnunquam nominantur, nihil aliud,
si quid video, colligendum est, quarn Tacitum illis interdum
usum esse, Plutarchum, si voluisset, uti potuisse, Dionem ea
cognita habuisse. Immo facillime illa opinio refutari potest
idque jam Wiedemann (l. l. p. 46) et Peter (l. l. pp. 42 sq.)
fecerunt. Cum enim acta diurna, inquibus, ut recte dicit
Wiedemann, »volgaria publicata, unumquidque mixtum cum
- unoquoque, res diffuse perscriptas« fuisse inter omnes constat,
longissime abhorruerint a rerum scriptorum ratione scribendi,
intellegi non potest, quomodo ex tali fonte Tacitus et Plutar-
chus tam saepe eadem elegerint. Accedit ⁶²), quod permulta
pariter ambo referunt, quae in actis diurnis sine dubio non
erant, ut contendendum nobis esset, si Hirzelii amplecteremur
opinionem, haec atque talia ex altero quodam communi fonte
Tacitum et Plutarchum hausisse. Tantum autem casui nemo
tribuere audebit. Atque omnino Plutarchum ne praeter alios
quidem fontes acta diurna adhibuisse verisimile est. Neque
enim is erat, qui hanc solam ob caussam, ut res quam maxime
ad veritatem accomodatas enarraret, omnes adhiberet fontes
quibus uti ei licebat; sed iis, opinor, contentus erat, qui simi-
liter atque ipse solebat, res gestas referebant. Aliter autem
judicandum esse de Tacito postea demonstrabimus. -—

Et quoniam jam satis apparere puto perversam esse hanc
sententiam, nunc videamus, num aliter de ea judicandum sit,
quam Wiedemann l. l. protulit. Qui hunc fere in modum

⁶²) cf. Peter l. l. p. 43.

 

