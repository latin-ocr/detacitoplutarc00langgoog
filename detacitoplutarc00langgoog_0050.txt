46

quoniam putari nullo modo potest hoc ipso loco scriptores

alio atque solito et ambos eodem quidem usos esse sonte aut
ex sua ipsorum notitia — quam Plutarchum ne habuisse
quidem Nissen (p. 544) ostendit — idem addidisse, efficitur,
, si modo verum est, quod contendimus, contineri verbis illis
vaticinium post eventum, Plinium omnino non fuisse communem
Taciti et Plutarchi auctorem. —-

Veniamus nunc ad aliam caussam 86), quae vehementer
videtur repugnare Nissenii opinioni. Vix enim credendum est
Tacitum, etsi amicissimus erat Plinii minoris natu, tamen hujus
avunculi historias tam accurate secutum esse et ad verbum
saepius transcripsisse, neque ullo loco in Plinii epistolis hoc
commemorari. Neque potest intellegi, quomodo Plinius, si
scivisset Tacitum ita, ut Nissen putat, avunculi libro usum
esse, verba illa jam supra allata (ep. VI 16. 3): »Equidem
beatos puto« e. q. s. vel illa (VII 33. 3): »Demonstro itaque,
quamquam diligentiam tuam fugere non possit, cum sit in pu-
blicis actis« multaque alia scribere potuerit. Quod quia recte
intellexit Dieckmann, sed tamen perstandum esse in ea sen-
tentia existimavit, ut Plinium communem Taciti et Plutarchi
auctorem putaret, in opinionem absurdissimam, si quid vide0,
inductus est. Dicit enim (l. l. p. 19) >›- propior certe ea
est opinio ipsam illam priorum illorum librorum speciosorem
cunr Plinii imagine congruentiam, ubi vel nugas illius genusque
scribendi interdum splendidum agnoveris, Plinii junioris operae
deberi (t), qui loco talia maxime quaeque idoneo« -quae
verba intellectu prorsus videntur carere — »ex opere sibi
edito repetierit« Qua de sententia plura proferre opus non
videtur esse. —

Quibus rebus expositis apparere puto, quam perverse
Nissen tanquam »axioma« (p. 53 5) nobis proponat sententiam
illam, Plinii historias omniurn eorum Taciti et Plutarchi loco·

¹ ⁸⁶) breviter de ea jam W. Dieckmann l. l. pp. 18 sq. disputavit.

 

