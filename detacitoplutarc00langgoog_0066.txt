62

probari sententiam. Facillime enim, si ipsum Tacitum auctorem
luisse ejus putamus, explicari potest, qua re singulis, quos
afferam, locis in errorem Plutarchus adductus sit. — Ac primum Α
quidem in enarranda Pisonis adoptione Tacitus (hist. l 18) haec
dicit: (Galba) »apud frequentem militum contionem imperatoria
brevitate adoptari a se Pisonem exemplo divi Augusti et
more militari, quo'vir virum legeret, pronuntiat«,
et Plutarchus (G. 23) haec: ’,ἀρξαμένου δὲ“ (τοῦ Γάλβα) ,,τὰ
μὲν λέγειν ἐντῷ στρατοπέδῳ, τά δὲ ἀναγινώσκειν“ e. q. s
Quo loc0‚ ut Mommsen ¹¹⁰) recte judicat, Plutarchi verba „le-
γειν“ et ,,ἀναγινὼσκειν“ - monet enim Mommsen legere ali-
quid prorsus alienum esse a ritu adoptandi - prolecta esse
videntur per errorem Plutarchi aLatinis verbis »pronuntiat«
et »legeret«. -

Atque jam supra demonstravimus errare Plutarchum
(G. 26) in ea re, quod non Pisonem, ut Tacitus (hist. I 43)
tradit, sed ipsum Galbam defensum esse a Sempronio Denso
refert. Qui error unde manaverit, haud difficile ita explicatur,
ut Tacitum fontem Plutarchi fuisse putemus Ille enim summa
brevitate ex consuetudine usus omnino non aperte dicit
Piso n em· a Denso protectum esse, quod conjiciendum tan-
tum est ex verbis »a Galba custodiae Pisonis additus« et
»Pisoni effugium dedit« Quam ob rem Plutarchus, cum
non satis perspiceret hunc locum, verbis illis »a Galba .
custodiae Pisonis additus« inductus videtur esse ad perversam
suam opinionem. Hunc autem errorem ex communi quodam
lonte profectum esse hanc ipsam ob rem nequaquam veri-
simile est, quod vix putari potest etiam illius fontis auctorem
eadem brevitate et obscuritate ad errores adducente usum esse
atque Tacitum.

Neque aliter judicandum est de alio loco. Narrat enim
Tacitus (hist. Ι 80), cum Otho jussisset »septumam decumam

¹¹⁰) l. l. p. 306 ann. 4.

 

