41

regionibus oriundum fuisse. Quod argumentum quantum
valeat, per se intellegitur. Nam de Vergini0, Caecina, aliis
etiam quivis alius ac Plinius ea poterat afferre, quae apud
Plutarchum et Tacitum inveniuntur; ex iis autem, quae hist.
ll. 20 et Ο. 6 de ornatu atque ¹vestibus Caecinae et hist. ΙΙ. 21'
de amphitheatro Placentino conflagrato - de quo Plutarchus
ne unum quidem verbum prosert — afferuntur, nemo, opinor,
praeter Nissenium audebit colligere eum, quem communem auc-
torem scriptores adhiberent, oriundum luisse.ex Gallia Cis-
alpina.

Atque quintam Nissen inde petit caussam, quod Galliarum
provinciarum res multo accuratius describi contendit, quam
Pannoniae, Hispaniae, Africae, Orientis; cujus rei nulla alia
cogitari possit caussa, quam quod communis sontis scriptor
harum ipsarum provinciarum res optime cognitas habuerit,
quod in Plinium cadere videri. At nego equidem de
Galliis provinciis plura et accuratiora proferri, quam res ipsa

ferat. Nam ea ipsa, quae illic acciderant, maximi erant

momenti.

Neque majoris ponderis videtur esse sexta Nissenii
caussa. Dicit enim ex Plutarchi et Taciti libris apparere
communem eorum auctorem eadem subtilitate ac doctrina in
componendis historiis usum esse atque in Plinio suisse ex ejus
naturali historia cognosceretur. Quo de argumento, quoniam
per se audacius id esse intellegitur, quam ut quidquam possit
valere, plura proferre supervacuum videturesse.

Restat, ut ultimam Nissenii caussam refutare conemur,
quam inde repetit ille, quod in Plutarchi Galbae et Othonis
vitis eadem atque in Plinii naturali historia inveniatur de-
scribendi ratio. Quo de argumento aeque ac de priore
judicandum videtur esse.

Immo vero non solum nullius momenti sunt illa Nissenii
argumenta, sed contra proferri ea possunt, quibus erarre eum

 

