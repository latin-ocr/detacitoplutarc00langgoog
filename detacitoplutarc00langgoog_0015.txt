11

abhorrentes ei adhibendi essent. Sed ne hoc quidem, etsi
non minoris videtur momenti esse, quam quae a Mommsenio
ceterisque ad contrariam opinionem defendendam proferuntur,
satis firmum esse libere concedo —Longe autem aliam, quam
Mommsen ceterique, sententiam professus est Clason, qui (l. l.)
Plutarchum Galbae et Othonis vitas post annum' 110 con-
scripsisse suspicaturnullo argumento ex ipsa re petito, sed Hirzelio
solo auctore nisus, cujus verba non recte videtur intellexisse.
Hirzel enim nihil aliud contendit, quam ante annum 115* has
vitas compositas esse. - Cum vero nullum omnino exstet
Plutarchi opus, quod ante Domitiani mortem' compositum esse
demonstrari potest, cumque Graecorum popularium vitas cum
Romanorum vitis comparandas ei prius se obtulisse existimem,
quam imperatorum Romanorum, — quo accedit illa quoque
caussa modo (p. 10) allata — verisimile mihi videtur Plutar-
chum aliquanto post Tacitum Galbae et Othonis vitas com·
posuisse. Quod ea quoque re probari, quod ipsum Tacitum
Plutarchus accuratissime secutus videatur esse, postea conabimur
demonstrare. -

Jam vero, priusquam ad consensum inter Tacitum et Plu-

tarchum explicandum transeamus, ea pronuntiare in animo

est, de quibus ex mea quidem sententia nemo, qui hanc in

rem accuratius inquisiverit, dubitare poterit, ut in certis lunda·
mentis aedificium nostrum exstruere possimus. — Primum
enim pro certo licet affirmare Plutarchum in vitis Galbae et
Othonis componendis — exceptis 18 prioribus Galbae capiti-
bus —- unum tantum, si ad summam spectamus, fontem ad·
hibuisse (nam interdum aliunde quoque materiam eum hausisse
postea exponemus). Quod ex ipsa ea re sine ulla dubitatione
colligi potest, quod, utsupra diximus, tarn accurate tamque
saepe cum Tacito congruit. Quem consensum, si Plutarchus
compluribus pariter fontibus usus esset, exstare non posse
facile quisque concedet; nullo enim alio modo, si hoc verum
esset, summa illa similitudo poterat explicari, quam ita, ut

 

